---
layout: post
author: Marco Vergura
title:  "Topology Groove (pt. V)"
date:   2014-05-09 15:00:00 +0200
location: Povo1, room A220
categories: talk topologia
---
$$
\newcommand{\cghaus}{\mathbf{CGHaus}}
\newcommand{\chaus}{\mathbf{CHaus}}
\newcommand{\tp}{\mathbf{Top}}
\newcommand{\st}{\mathbf{Set}}
\newcommand{\haus}{\mathbf{Haus}}
$$
Scopo di questo talk è quello di utilizzare il linguaggio categoriale per
rivisitare costruzioni e definizioni che si danno *ipse dixit* in
Topologia Generale, cercando di sondare il motivo, la domanda di senso che le
sottende, e prendendo come punto di partenza le definizioni di prodotto e di
unione disgiunta (coprodotto) tra spazi topologici. In tale cammino verso
l' *aletheia*, lo strumento chiarificatore essenziale sarà la nozione di
*aggiunzione*, pervasiva della Matematica tutta, di cui verranno
sviluppati alcuni risultati fondamentali. I concetti introdotti saranno poi
applicati ad una pletora di esempi topologici, alcuni maggiormente noti
(quozienti e sottospazi topologici, compattificazione di Stone-Čech), altri più
di nicchia (Kelleificazione), nel tentativo e nella speranza di affacciarsi con
sguardo pregnante, anche se inevitabilmente parziale, all'approccio maieutico
alla Matematica che la Teoria delle Categorie sa regalare al discepolo solerte.

Prequisiti
==========
Nel corso del seminario, le seguenti nozioni saranno date per scontate quasi
ovunque, (nel senso che potrebbero occasionalmente essere riprese).

 - Prerequisiti Categoriali
   - Categoria, Funtore (co- e contro-variante), Trasformazione Naturale.
   - (Co)limite, (Co)prodotto, (Co)equalizzatore, (Co)completezza, Preservazione di (co)limiti da parte di funtori.
 - Prerequisiti Topologici:
   - Topologia, Chiusi, Aperti, Funzioni continue, Omeomorfismi.
   - Sottospazi, Quozienti, Prodotti topologici.
   - (Locale) Compattezza. Teorema di Tychonoff (solo enunciato).
   - Spazi di Hausdorff e principali proprietà connesse.
   - Assioma di primo-numerabilità.

<br>

Programma (di massima)
======================

 1. Aggiunzioni. Unità e Counità. Caratterizzazione di aggiunzioni attraverso
 unità e counità. Gli aggiunti in una direzione sono essenzialmente unici. Un
 aggiunto sinistro (resp. destro) preserva i limiti (resp. i colimiti).
 2.  Categorie (co)slice. General Adjoint Functor Theorem. Categorie (co)riflessive. Categorie cartesiane chiuse.
 3.  Aggiunti al funtore dimenticante $$\tp\to\st$$ e ai suoi ovvi sollevamenti alle categorie slice e coslice.
 4.  Gli spazi compatti e di Hausdorff formano una categoria riflessiva
 di $$\tp$$: la compattificazione di Stone-Čech.
 5.  Spazi compattamente generati. Gli spazi compattamente generati e di Hausdorff formano una categoria coriflessiva ($$\cghaus$$) di $$\haus$$: la Kelleificazione.
 6. $$\cghaus$$ è cartesiana chiusa.
 7.  Sospensione ridotta e spazio dei cappi di uno spazio topologico.


<br>

Bibliografia
============
  - Francis Borceaux, *Handbook of Categorical Algebra 1, Basic Category
  Theory*,  Encyclopedia  of Mathematics and its Applications 50, Cambridge
  University Press, Cambridge, 1994.
  - Francis Borceaux, *Handbook of Categorical Algebra 2, Categories and
  Structures* , Encyclopedia  of Mathematics and its Applications 50, Cambridge
  University Press, Cambridge, 1994.
 - James Dugundji, *Topology*, Allyn and Bacon, Inc., Boston, 1996.
 - Taqdir Husain, *Topology and Maps*, Plenum Press, New York, 1977.
 - Saunders Mac Lane, *Categories for the Working Mathematician*, Second
 Edition, Graduate Texts in Mathematics, Springer-Verlag, New York, 1997.
 - *Category Theory*, Stanford Encyclopedia of Philosophy, 6 Dicembre 1996.

<br>

Downloads
=========

[Curiosità][curiosity].
[Prequisiti][preq].
[Note][notes].

[preq]:              {{ site.pdfbaseurl }}/Prerequisiti.pdf
[curiosity]:         {{ site.pdfbaseurl }}/Curiosita.pdf
[notes]:             {{ site.pdfbaseurl }}/aggiunzioni.pdf
