---
layout: post
author: Riccardo Pedrotti
title:  "Topology Groove (pt. I)"
date:   2014-04-11 15:00:00 +0200
location: Povo1, room A214
categories: talk topologia
---


Questo appuntamento, della durata di due ore, intende lasciare al futuro
matematico qualche strumento di immediato utilizzo per affrontare i problemi
topologici di tutti giorni.

In linea con lo spirito del GrAppA, questo talk non sarà un rimpiazzo delle
lezioni di un qualsiasi corso di Topologia, ma invece si prefiggerà di mettere
in risalto alcuni Tips 'n Tricks che magari con il tempo si può aver dimenticato
oppure non dato il giusto peso.

Per quanto riguarda l'impostazione dell'esposizione, seguirò il flow del
[Munkres][munkres], con qualche iniezione di [Bourbaki][bourbaki] in modo da
rendere il più vivo possibile la narrazione. Il giorno prima del seminario verrà
distribuito [il pdf][dispense] con il programma dettagliato.

Non sarà un Topologia lezione 0, ma piuttosto un laterale della stessa. Venite
con questo spirito.

Programma
---------

Ci concentreremo sul concetto di base e prebase per una topologia, per poi
passare quasi naturalmente alle funzioni fra spazi topologici. Quindi tratteremo
la nozione base di mappa continua, aperta e/o chiusa e le varie condizioni
equivalenti fra esse (alcune interessanti e che fa comodo ricordare). Per
concludere vorrei parlare di topologia indotta da una metrica, ma appena metto
giù per iscritto i primi due blocchi avrò modo di decidere quanta profondità
dare al terzo.

Per via del tempo ristretto, scopo primario dell'intervento sarà appunto quello
di rinfrescare alcuni strumenti classici nello studio della topologia generale,
e di (ri)creare un po' di manualità (che in fin dei conti è quello che serve avere
per poi muoversi agevolmente in qualsiasi trattato sull'argomento), senza però
alcuna pretesa di completezza. Sempre nello
spirito del gruppo, si dimostrerà ogni enunciato.


Prequisiti
----------

Cose che NON riprenderò: la "famosa" lezione di Topologia 0. Spenderò alcune
parole informali su di essa ma non di più.
Alcune nozioni innocenti le darò per buone, ma assolutamente nulla di
terrificante. In generale racconterò qualcosa di tutto quello
che userò.

Downloads
---------

[Notes][dispense].

[dispense]:       {{ site.pdfbaseurl }}/topgroove1.pdf
[munkres]:        http://www.maths.ed.ac.uk/~aar/papers/munkres2.pdf
[bourbaki]:       http://www.pdmi.ras.ru/~olegviro/topoman/part1.pdf